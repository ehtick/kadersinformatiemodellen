# Inleiding

.50

Interoperabiliteit in de Ontwerp,- Bouw,- en Technieksector (OBT) is noodzakelijk zodat ICT-opdrachtgevers en -opdrachtnemers eenduidig informatie vastleggen en digitaal kunnen uitwisselen. En daarom is het ook van belang dat Object Type Libraries (OTL) op een eenduidige manier worden opgezet zodat gegevensuitwisseling mogelijk wordt. Voor het ontwikkelen en beheren van OTLlen is het wenselijk om, met alle partijen die een OTL hebben opgezet of gaan ontwikkelen, dezelfde richtlijnen te hanteren.

In de afgelopen jaren is er een grote diversiteit aan OTLlen ontstaan. De diversiteit heeft te maken met het gebruik van definities, de structuur waarmee de OTLlen worden opgezet, de techniek die gebruikt wordt en de manier waarop OTLlen worden ingezet. Om meer eenheid te krijgen in de OTLlen worden er richtlijnen opgezet die helpen bij de beheer en ontwikkeling van de OTLlen.

## Waarom richtlijnen
Richtlijnen helpen bij knelpunten waar jij in jouw werk mee te maken krijgt. Ze zijn gebaseerd op normen en praktijkervaringen. Richtlijnen helpen jou om keuzes te maken voor de juiste informatiemodellering. Ze zijn, kortom, bedoeld om de kwaliteit van gegevensuitwisseling in de bouw te verbeteren.

De vraag naar richtlijnen komt vanuit zowel opdrachtgevers als opdrachtnemers omdat deze organisaties 'vastlopen' om OTLlen in de praktijk toe te passen. Knelpunten die zijn aangedragen zijn:
- verschil in opvattingen van ‘wat is een OTL’;
- verschillende manieren van informatiemodellering waardoor software telkens opnieuw aangepast moet worden;
- verschil in structuur en opbouw van OTLlen waardoor gegevensuitwisseling niet gestandaardiseerd kan worden;
- een diversiteit van gebruik van bestandsformaten;
- een veelheid van definities van dezelfde objecten;
- geen inzicht en overzicht van bestaande OTLlen.

## Doel en doelgroep
De doelgroep van dit document zijn organisaties binnen de gebouwde omgeving die hun eigen semantische informatiemodellen ontwikkelen en beheren, met name als het gaat om publieke informatiemodellen en organisaties die landelijk actief zijn. Het doel van dit document is om:
1.	tot een uniform landschap van informatiemodellen te komen die met elkaar zijn uitgelijnd en aansluiten bij (inter)nationale standaarden, 
2.	informatiemodellen die volgens een afgesproken kwaliteitsstandaard worden ontwikkeld en beheerd.

## Waarop worden richtlijnen gebaseerd?
De richtlijnen worden gebaseerd op bestaande standaarden, normen en praktijkervaringen. Dit zijn onder andere:
- het Beheer- en OntwikkelModel voor Open Standaarden (BOMOS);
- de <a href="https://www.go-fair.org/fair-principles/">FAIR</a>Q-principes (Findability, Accessibility, Interoperability, Reusability en Quality);
- de <a href="https://www.nen.nl/modellering-integratie-en-interoperabiliteit-van-informatie-in-de-gebouwde-omgeving-en-procesindustrie">NEN-2660 serie</a>, "Modelleringsregels voor informatie in de gebouwde omgeving";
- Geonovums <a href="https://profielstelselcatalogus.pldn.nl/">Standaard voor het beschrijven van begrippen (SBB)</a>;
- CROWs <a href="https://docs.crow.nl/ontology-alignment/whitepaper/">Ontology Matching trough alignment and extension: a Best Practice</a>;
- <a href="https://www.digigo.nu/digitaal-stelsel/waarom-dsgo">federatief data delen</a>.

Rijkswaterstaat, Provincie Gelderland en digiGO hebben de NEN 2660 afgekocht en deze NEN norm is tot eind 2025 gratis te downloaden. Dit kan gedaan worden op de website van de NEN, <a href="https://urldefense.com/v3/__https://connect.nen.nl/Home/Detail__;!!NFFV0PM8bbqw!M5JuU5t0-AzxNzYr1PWA33tQIbT0IAFveLFdgD24P66VGyfZjurAmpzO2mWRs4Rc_B1BtfGe_fAWwVKIUU-TlKVXS0RZtntAGvtxKpM$">NEN Connect - Home</a>. Op deze website dient u wel eerst een account aan te maken. 

## Status van dit document

Deze richtlijnen worden opgesteld omdat organisatie in Ontwerp,- Bouw,- en Technieksector (OBT) bij digiGO hebben aangegeven dat er veel discussie is 
over de ontwikkeling en toepassing van Object Type Libraries (OTLlen). Meerdere organisaties hebben aangegeven 'vast te lopen' bij het gebruik van OTLlen. 

De vorm en inhoud van OTLlen zijn nog niet in een standaard vastgelegd en er is niet een landelijke organisatie die de verantwoordelijkheid neemt voor 
het juist en eenduidig ontwikkelen van OTLlen. Vanuit digiGO vinden we het belangrijk om, samen andere met organisaties, gegevensuitwisseling in de 
bouwsector te realiseren. Daarom wil digiGO het proces faciliteren om te komen tot eenduidige OTLlen in de bouwsector. 

De inhoud en inrichting van dit document zal in de loop van de tijd gewijzigd en aangepast worden naar gelang van de ervaringen en praktijktoepassingen in
de OBT. Op het moment dat deze richtlijnen stabiel, gedragen en algemeen geaccepteerd zijn, dan zullen deze richtlijnen aangeboden worden aan het 
afsprakenstelsel DSGO.

Bij de opzet van deze richtlijnen wordt uitgegaan van 'collectieve intelligentie' ('wisdom of the crowd'). Dit betekent dat expertise uit de sector gewenst
is om tot betere resultaten te komen. Met een relatief kleine, losse bijdrage kan je al meedoen en zijn we 'samen slimmer'. Je kan meedoen door voorstellen
in te dienen om de richtlijnen te verbeteren.

<!-- GitHub Issues wordt gebruikt voor de discussie van dit document. Eén issue per onderwerp vereenvoudigt de verwerking. -->