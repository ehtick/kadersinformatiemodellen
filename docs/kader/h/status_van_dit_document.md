# Status van dit document

Deze richtlijnen worden opgesteld omdat organisaties in de Ontwerp,- Bouw,- en Technieksector (OBT) bij digiGO hebben aangegeven dat er veel discussie is over de ontwikkeling en toepassing van Object Type Libraries (OTL'en). Ook hebben meerdere organisaties aangegeven 'vast te lopen' bij het gebruik van OTL'en. 

De vorm en inhoud van OTL’en zijn nog niet in een standaard vastgelegd, ook is er geen landelijke organisatie die de verantwoordelijkheid neemt voor het juist en eenduidig ontwikkelen van OTL’en. Vanuit digiGO vinden we het belangrijk om, samen andere met organisaties, gegevensuitwisseling in de bouwsector te realiseren. Daarom wil digiGO het proces faciliteren om te komen tot eenduidige OTL’en in de OBT.

De inhoud en inrichting van dit document wordt in de loop van de tijd gewijzigd en aangepast naargelang de ervaringen en praktijktoepassingen in de OBT. Op het moment dat deze richtlijnen stabiel, gedragen en algemeen geaccepteerd zijn, dan zullen deze richtlijnen aangeboden worden aan het afsprakenstelsel DSGO.

Bij de opzet van deze richtlijnen gaan we uit van 'collectieve intelligentie' ('wisdom of the crowd'). Dit betekent dat expertise uit de sector gewenst is om tot betere resultaten te komen. Met een relatief kleine, losse bijdrage kun  je al meedoen en zijn we 'samen slimmer'. Je doet mee door voorstellen in te dienen om de richtlijnen te verbeteren.

<!-- GitHub Issues wordt gebruikt voor de discussie van dit document. Eén issue per onderwerp vereenvoudigt de verwerking. -->