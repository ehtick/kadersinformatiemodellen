# Wat is een OTL

Met een OTL kunnen we verschillende dingen bedoelen:
- een woordenboek;
- een ontologie, incl. domeinwaardes;
- harmonisatie tussen en hergebruik van woordenboeken of ontologieën;
- een combinatie van bovenstaande.

## Woordenboek

Een woordenboek is een lijst van termen voorzien een definities, eventueel aangevuld met (hiërarchische) relaties. Een woordenboek is bedoeld voor mensen om tot overeenstemming te komen over de betekenis van termen en begrippen.

Onderstaande toont een voorbeeld van een fictief woordenboek:

| Voorkeursterm | Bovenliggend begrip | Definitie | Synoniem |
|---------------|---------------------|-----------|----------|
| Klep          | -                   | Een instrument of biologisch object dat de de stroom van een vloeistof reguleert, stuurt of controleerd door te openen, sluiten of bepaalde toegangen af te sluiten. | Afsluiter |
| Vlinderklep   | Klep                | Een klep die de stroming van een vloeistof of gas geheel of gedeeltelijk afsluit met een schijf die om haar middellijn draait. | Smoorklep |
| Kogelklep     | Klep                | Een klep die de stroming van een vloeistof of gas geheel of gedeeltelijk afsluit met een doorboorde bol (kogel) die om zijn as loodrecht op de boring draait. | Kogelkraan, bolkraan, bolklep |

Een woordenboek kan ook schematisch worden weergegeven. Zie voor de schematische weergave van dit woordenboek figuur [Te doen: verwijs naar ontologievoorbeeld].

In onze kaders en richtlijnen volgen wij de SBB als standaard voor het opstellen van een woordenboek. Deze is ook conform de NEN 2660.

## Ontologie

Een ontologie is een conceptueel model van een domein. Een ontologie bestaat uit klasses die eigenschappen hebben en onderlingen (hiërarchische) relaties, en lijsten van standaard domeinwaardes (enumeraties). Een ontologie is bedoeld voor machines om de structuur van gegevens vast te leggen.

Een belangrijke basis voor het gebruik van een de ontologie is het woordenboek. Zonder woordenboek kunnen er interpretatieverschillen ontstaan over de betekenis van een ontologie. Klasses, relaties, eigenschappen en enumeraties kunnen daarom allemaal verwijzen naar een woordenboek.

Onderstaande toont een voorbeeld van een fictieve ontologie, met daarbij verwijzingen naar het eerder getoonde woordenboek. Dit voorbeeld toont:
- klasses met eigenschappen;
- overerving van klasses;
- een associatie tussen klasses;
- enumeraties (Bolmaat en Materiaal);
- verwijzingen naar de begrippen in het woordenboek waar deze klasses op zijn gebaseerd.

<figure id="figure">
  <img src="figures/ontologievoorbeeld.png"/>
  <figcaption>Voorbeeld van een fictieve ontologie en fictief woordenboek.</figcaption>
</figure>

In onze kaders en richtlijnen volgen wij de NEN 2660 als standaard voor het opstellen van een ontologie.

## Harmonisatie en hergebruik

Harmonisatie met bestaande modellen is een verplichte stap om tot gegevensuitwisseling tussen verschillende organisaties te komen. Om gegevens uit te wisselen die gebaseerd zijn op verschillende ontologieën zullen eerst alle entiteiten van de beide ontologieën met elkaar geharmoniseerd moeten zijn.

Onderstaande figuur toont op versimpelde wijze hoe vanuit ontologie B harmonisatierelaties zijn gelegd met ontologie A. Voor elke klasse is aangegeven wat de overeenkomstige klasse in de andere ontologie is.

<figure id="figure">
  <img src="figures/harmonisatie1.png"/>
  <figcaption>Versimpeld voorbeeld van harmonisatie tussen twee ontologieën.</figcaption>
</figure>

Bij hergebruik worden bestaande modellen uitgebreid. Dit is efficiënt en maakt het bovendien makkelijk om de modellen met elkaar te harmoniseren, omdat ze dezelfde basis delen. Onderstaande figuur toont aan hoe ontologie B voortbouwt op ontologie A. Alle klasses uit ontologie A zijn een-op-een overgenomen (via een import) en alleen klasse B4 is nieuw toegevoegd, als subtype van A1.

<figure id="figure">
  <img src="figures/hergebruik1.png"/>
  <figcaption>Versimpeld voorbeeld van hergebruik van een ontologie.</figcaption>
</figure>

Het is belangrijk om te beseffen dat het beheren van relaties tussen OTLlen net zo'n beheeropgave vereist als het beheren van een OTL zelf. Voor beide voorbeelden hierboven geldt dat als ontologie A wordt bijgewerkt, er zal moeten worden gekeken wat voor impact dit heeft op (de relatie met) B. Dit is doorgaans geen probleem als beide OTLlen binnen dezelfde organisatie beheerd worden. Zodra dit niet meer het geval is, wordt het aangeraden om de relaties tussen beide OTLlen als een aparte beheeropgave te zien.

In onze kaders en richtlijnen volgen wij CROWs "Ontology Matching trough alignment and extension: a Best Practice" als standaard voor het harmoniseren en hergebruiken van OTLlen.