# Ontwikkeling
In dit hoofdstuk geven we praktische kaders en richtlijnen voor het ontwikkelen van een OTL.

## Woordenboek, ontologie of alignment?
<!-- Onderstaande alinea hoort in de inleiding te staan. -->
Een <abbr title="Object type library">OTL</abbr> is een term die geen vastomlijnde definitie kent. In dit document hanteren we de definitie dat een OTL een semantisch informatiemodel is dat is uitgedrukt in linked data.

Met een OTL kunnen we verschillende dingen bedoelen:
- een woordenboek;
- een ontologie;
- harmonisatierelaties tussen woordenboeken of ontologieën;
- een combinatie van bovenstaande.

Een woordenboek is een lijst van termen voorzien een definitie en/of toelichting en eventueel aangevuld met (hiërarchische) relaties. Een woordenboek is bedoeld voor mensen om tot een gezamenlijk begrip te komen.

Een ontologie is een conceptueel schema van een domein. Een ontologie bestaat uit klasses die eigenschappen hebben en onderlingen (hiërarchische) relaties, en lijsten van standaardwaardes (enumeraties). Een ontologie is de basis voor het vastleggen en uitwisselen van gegevens. Een ontologie is bedoeld voor machines.

Harmonisatierelaties relateren woordenboeken of ontologieën aan elkaar. Hiermee leg je formeel vast hoe termen (in een woordenboek) en klassen (in een ontologie) zich tot elkaar verhouden. Harmonisatierelaties tussen woordenboeken helpen mensen uit verschillende domeinen om elkaar te begrijpen, harmonisatierelaties tussen ontologieën maakt het mogelijk om gegevens uit het ene domein geautomatiseerd om te zetten naar het andere domein.

## Woordenboeken
Voor het opstellen van een woordenboek passen we de SBB toe. Daarbij voegen we eigen richtlijnen toe; dit geven we dan ook aan. Deze richtlijnen kunnen worden gezien als een toepassingsprofiel op de SBB.

We onderscheiden verschillende vormen van woordenboeken:
- een begrippenlijst is de meest simpele vorm van een woordenboek. Het is een lijst van termen voorzien van een definitie en/of toelichting;
- een taxonomie is een begrippenlijst met hiërarchische relaties. Dit geeft structuur aan het woordenboek en maakt het makkelijker begrippen te vinden;
- een thesaurus is een taxonomie met relaties tussen begrippen. Hiermee wordt duidelijk hoe begrippen met elkaar samenhangen. Daarnaast vergroot het de vindbaarheid van begrippen omdat op gerelateerde begrippen kan worden gezocht.

We stellen geen verplichtingen over de vorm van een woordenboek, d.w.z. of het een begrippenlijst, taxonomie of thesaurus moet zijn. We leggen de verschillen hier wel uit ten behoeve van helder begrip van en communicatie óver woordenboeken.

In de SBB is een model opgebouwd van een woordenboek. Het bestaat uit de volgende concepten:
- "begrip": een eenheid van denken - idee, betekenis of categorisering;
- "begrippenkader": een verzameling van begrippen die in een bepaalde context relevant zijn;
- "brondocument": een resource op het web of een fysiek document dat relevant is voor een begrip;
- "collectie": een verzameling van begrippen die voor een bepaalde situatie betekenisvol bij elkaar passen.

<p class="note" title="Een begrippenkader als woordenboek">
De SBB kent de term "woordenboek" niet. Ze kent wel de term "begrippenkader". Een begrippenkader kan worden gezien als de formele implementatie van een woordenboek.
</p>

Het gebruik van begrippen en begrippenkaders is verplicht en redelijk evident. Elk begrip behoort tot minimaal één begrippenkader. Begrippen kunnen worden gebruikt in meerdere begrippenkaders. Als een begrip in een document wordt beschreven (wetgeving, standaarden, etc.) dan is het goed daar naar te verwijzen via een brondocument (maar dit is niet verplicht). Merk op dat een brondocument hier een beschrijving is (incl. verwijzing naar) van het eigenlijke brondocument. Een collectie bevat nul of meer begrippen. Het gebruik van collecties is optioneel. Collecties zijn geen onderdeel van een begrippenlijst, taxonomie of thesaurus. We besteden hier weinig aandacht aan het gebruik van collecties.

De concepten begrip, begrippenkader, brondocument en collectie hebben elk eigenschappen en relaties (tot elkaar). Een begrippenkader heeft bijvoorbeeld een naam, een uitleg en een of meer topbegrippen. Deze eigenschappen en relaties zijn uitgebreid beschreven in de SBB. Het model is daarnaast uitgewerkt in RDF, zie onderstaande figuur. 

<figure id="figure">
  <img src="figures/skos-ap-nl.png"/>
  <figcaption>Toepassingsprofiel van het SBB in SKOS.</figcaption>
</figure>

Niet alle eigenschappen en relaties zijn verplicht. In de volgende tabellen zijn ze per concept geprioriteerd volgens de MoSCoW criteria. Merk op dat de MoSCoW-prioritering van een conceptueel element overgeërfd wordt, waarbij taxonomie van begrippenlijst overerft en thesaurus van taxonomie. Een begrip moet dus altijd een "naam" hebben, of het nou om een begrippenlijst, taxonomie of thesaurus gaat. 

#### Begrip

Een begrip moet minimaal een "naam" en een "definitie" hebben en moet tot minimaal één begrippenkader behoren via relatie "in kader". 

In een taxonomie of thesaurus:
- moeten hiërarchische relaties worden aangegeven via relaties "heeft bovenliggend begrip" en "heeft onderliggend begrip";
- is het goed maar niet verplicht om bij een topbegrip aan te geven dat het een topbegrip is via relatie "is topbegrip van".

In een thesaurus kunnen begrippen op een algemene manier aan elkaar worden gerelateerd via "is gerelateerd aan" en op specifiekere manieren via "is specialisatie van", "is generalisatie van", etc.

| Vorm          | Conceptueel element       | Eigenschap             | MoSCoW |
|---------------|---------------------------|------------------------|--------|
| Begrippenlijst| naam                      | skos:prefLabel         | M      |
| Begrippenlijst| voorkeursterm             | skos:prefLabel         | S      |
| Begrippenlijst| alternatieve term         | skos:altLabel          | S      |
| Begrippenlijst| zoekterm                  | skos:hiddenLabel       | C      |
| Begrippenlijst| code                      | skos:notation          | C      |
| Begrippenlijst| heeft bron                | dct:source             | S      |
| Begrippenlijst| definitie                 | skos:definition        | M      |
| Begrippenlijst| uitleg                    | rdfs:comment           | C      |
| Begrippenlijst| toelichting               | skos:scopeNote         | C      |
| Begrippenlijst| voorbeeld                 | skos:example           | C      |
| Begrippenlijst| wijzigingsnotitie         | skos:changeNote        | C      |
| Begrippenlijst| redactionele notitie      | skos:editorialNote     | C      |
| Begrippenlijst| historie notitie          | skos:historyNote       | S      |
| Begrippenlijst| in kader                  | skos:inScheme          | M      |
| Taxonomie     | is topbegrip van          | skos:topConceptOf      | S      |
| Taxonomie     | heeft bovenliggend begrip | skos:broader           | M      |
| Taxonomie     | heeft onderliggend begrip | skos:narrower          | M      |
| Thesaurus     | is gerelateerd aan        | skos:related           | S      |
| Thesaurus     | is specialisatie van      | isothes:broaderGeneric | C      |
| Thesaurus     | is generalisatie van      | isothes:narrowerGeneric| C      |
| Thesaurus     | is onderdeel van          | isothes:broaderPartitive| C     |
| Thesaurus     | omvat                     | isothes:narrowerPartitive| C     |
| Thesaurus     | is exemplaar van          | isothes:broaderInstantial| C    |
| Thesaurus     | is categorie van          | isothes:narrowerInstantial| C    |
| Begrippenlijst| heeft overeenkomstig bovenliggend| skos:broadMatch  | C    |
| Begrippenlijst| heeft overeenkomstig onderliggend| skos:narrowMatch | C    |
| Begrippenlijst| is vrijwel overeenkomstig | skos:closeMatch        | C    |
| Begrippenlijst| is exact overeenkomstig   | skos:exactMatch        | C    |
| Begrippenlijst| is overeenkomstig verwant | skos:relatedMatch      | C    |

#### Begrippenkader

Een begrippenkader moet een "naam" hebben. In een taxonomie of thesaurus is het goed maar niet verplicht om de topbegrippen in het begrippenkader expliciet aan te duiden met de de relatie "heeft topbegrip".

| Vorm          | Conceptueel element | Eigenschap          | MoSCoW |
|---------------|---------------------|---------------------|--------|
| Begrippenlijst| naam                | dct:title           | M      |
| Begrippenlijst| uitleg              | rdfs:comment       | M      |
| Taxonomie     | heeft topbegrip     | skos:hasTopConcept | S      |

#### Brondocument

<!-- Een Brondocument wordt gerepresenteerd als een foaf:Document. Deze typering wordt aangeraden. Waarom vind ik dat dan niet terug in de spec? -->

Een brondocument moet een "naam" hebben.

Here's the HTML table converted into a Markdown table:

| Vorm          | Conceptueel element   | Eigenschap             | MoSCoW |
|---------------|-----------------------|------------------------|--------|
| Begrippenlijst| naam                  | dct:title              | M      |
| Begrippenlijst| uitleg                | rdfs:comment           | S      |
| Begrippenlijst| url                   | foaf:page              | S      |
| Begrippenlijst| bronverwijzing        | dct:bibliographicCitation| S      |

#### Collectie

Een collectie moet een "naam" hebben. Een collectie bevat nul of meer begrippen via de relatie "bevat". Merk op dat een collectie bepaalt of een begrip lid is van de collectie of niet. Er is geen omgekeerde relatie, d.w.z., een begrip kan zichzelf geen lid maken van een collectie.

Het gebruik van collecties is optioneel. Collecties zijn geen verplicht onderdeel van een begrippenlijst, taxonomie of thesaurus. We besteden hier weinig aandacht aan het gebruik van collecties.

| Vorm          | Conceptueel element   | Eigenschap      | MoSCoW |
|---------------|-----------------------|-----------------|--------|
| Begrippenlijst| naam                  | skos:prefLabel  | M      |
| Begrippenlijst| uitleg                | rdfs:comment    | S      |
| Begrippenlijst| bevat                 | skos:member     | S      |
